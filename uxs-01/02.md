---
layout: default
title: Opdracht 2 - Kickoff Workshop
parent: UX Studio I
permalink: /uxs-01/opdracht-2.html

---

1. TOC
{:toc}

# Inleiding

Nu de design teams gevormd zijn, en de teams gekoppeld aan de
opdrachtgever, kunnen jullie je voor gaan bereiden op de Kick-off
workshop. Het doel van deze Kick-Off workshop is om de teams kennis te
laten maken met de opdrachtgever, de verwachtingen van de opdrachtgever
en het team met elkaar te bespreken, en doelen vast te stellen voor het
te realiseren project.

### Wat kun je als je deze opdracht hebt gedaan?

Als je deze opdracht voldoende afgesloten hebt ben je in staat geweest
om met je team een succesvolle kick-off workshop voor je project te
organiseren. Je hebt een goed idee van waar je heen gaat met het
project, en bent klaar om te starten met de discovery fase van het
project.


# De Kickoff Workshop

Voor de workshop is een blok van 60 minuten gereserveerd. Voor dit uur
bereid je een workshop voor die bestaat uit meerdere onderdelen:

De workshop bestaat uit vijf onderdelen:

-   **Presentatie** --- Kennismaken en vragen

-   **Oefening** --- Doelen vaststellen

-   **Oefening** --- Stakeholder Map

-   **Gesprek** --- Bespreking samenwerking

-   **Vervolgafspraak maken** --- Wanneer zien jullie elkaar weer?

### Presentatie --- Kennismaken en vragen (10 min) 

De teams die gekoppeld zijn aan een opdrachtgever bereiden een
gezamenlijke presentatie voor waarin ze zich voorstellen aan de
opdrachtgever. Individueel stel jezelf voor aan de hand van de volgende
vragen:

-   Wie ben je?

-   Wat gaat jouw verantwoordelijkheid worden in het team?

-   Wat wil jij bereiken met het project?

Tijdens de workshop maak je foto's en documenteer je het verloop van de
workshop ten behoeve van de rapportage over de workshop.

Daarnaast formuleer je op basis van de briefing vragen waar je antwoord
op nodig hebt voor de realisatie van het project.

### Oefening --- Doelen vaststellen *(10 min)*

Wanneer is het project een succes? In een korte oefening bepaal je samen
met de opdrachtgever wat de doelen zijn voor dit project. Waarom heeft
de opdrachtgever dit project voor jullie geformuleerd? Welke waarde zou
het op kunnen leveren voor de eindgebruiker? Wat heeft het project nodig
om succesvol te kunnen zijn? Dit, en andere doelen zijn dingen die je
benoemt tijdens deze oefening. Op deze wijze creëer je voor beide
partijen duidelijkheid omtrent de verwachtingen rond het project.

### Oefening --- Stakeholder Map *(10 min)* 

Samen met je opdrachtgever maak je tijdens de workshop een stakeholder
map. Het doel van een stakeholder map is om een visueel overzicht te
produceren van alle partijen die onderdeel zijn van de opdracht en de
context van het gebruik van de dienst of het product.

Probeer bij het maken van de stakeholder map ook rekening te houden met
partijen die niet voor de hand liggen, maar wel heel goed bij het
project zouden passen. Zijn er bijvoorbeeld landelijke kennisinstituten,
belangenverenigingen of onderzoekspartijen die met dit thema bezig zijn?
En zou je die partijen kunnen vragen om input in of inspiratie voor je
project? Of zijn er misschien instellingen of andere organisaties waar
je je product of dienst mee kan testen?

Hier mag je best ambitieus zijn! Een van de teams die in het verleden in
de minor voor UitzendingGemist aan de slag was, zat bijvoorbeeld zomaar
ineens bij de BBC aan tafel! (true story!)

### Gesprek --- Bespreken samenwerking *(5 min)*

Gebruik je tijd met de opdrachtgever ook om te bespreken hoe je gaat
samenwerking. Met behulp van basecamp kan er ook contact zijn, zonder
fysiek af te spreken, maar spreek je elkaar wekelijks? twee wekelijks?
Wanneer is je opdrachtgever bereikbaar om vragen te beantwoorden? Zorg
dat je dit duidelijk afgestemd hebt.

### Discussie *(10 min)* 

De briefing, presentatie en oefeningen zullen ongetwijfeld voer
opleveren voor discussie. Gebruik de inzichten die je hebt opgedaan met
de workshop oefeningen als leidraad voor het voeren van de discussie met
je opdrachtgever. De komende 20 weken zul je intensief met deze mensen
samen gaan werken, en zul je wekelijks contact met elkaar hebben. Zorg
ervoor dat je je bij je opdrachtgever op gemak voelt. Zo is het dan ook
geen drempel op het moment dat je met je opdrachtgever contact wilt/moet
zoeken.

## Afspraak maken voor de presentatie van de Discovery Fase

Als team maak je zelf een afspraak met de opdrachtgever voor de presentatie van de resultaten van de onderzoeksfase in week 5. Zorg ervoor dat je tijdens het afsluiten van de Kick-Off workshop afstemt met de opdrachtgever om dit moment in te plannen. 

# Deliverables

De workshop opdracht leidt tot drie deliverables. Hieronder vindt je een
overzicht, de volledige beschrijving en toetscriteria vind je op de
volgende pagina's.

Aan de Kick-off Workshop zijn de volgende deliverables verbonden:

-   **Deliverable 1: Workshop Presentatie**

-   **Deliverable 2: Debrief Workshop**

-   **Deliverable 3: Rapportage Workshop**

# Studielast

De studielast voor deze opdracht beslaat (in combinatie met de gevraagde
deliverables ongeveer twaalf uur per persoon.

# Toetsing

Deze opdracht vormt een onderdeel van het product cijfer van dit
kwartaal en wordt getoetst aan de deliverables die hieronder beschreven
staan.

# Opdracht 2 --- Deliverable 1: Workshop Presentatie

## Opdracht

Om de Kick-Off workshop te kunnen doen heb je kaders nodig. Om het zo
helder mogelijk te houden is het gewenst om een presentatie te maken ter
begeleiding van de workshop.

## Randvoorwaarden

De presentatie die je gebruikt tijdens de workshop dient aan de volgende
randvoorwaarden te voldoen:

-   De teamleden stellen zich voor aan de opdrachtgever

-   De verwachtingen omtrent het project komen duidelijk aan bod.

-   Er worden doelen vastgesteld voor het project.

-   De presentatie is visueel één geheel en ziet er verzorgd uit.

## Deadline

De presentatie post je uiterlijk op **vrijdag 10 september** om
**12:00** in week 2 bij de oplevermape van je bestanden in het kanaal
van je team op de MS Teams omgeving..

## Opleveren

Je levert de presentatie op als file in de bestanden van je team kanaal
in MS Teams, zowel als PDF en Keynote / Powerpoint document.

## Toetsing

De presentatie van de Kick-Off workshop wordt op de volgende criteria
formatief getoetst:

-   Verwachtingen van de opdrachtgever en het ontwerpteam komen aan bod
    in de workshop-presentatie.

-   Vragen over de opdracht worden benoemd.

-   Tijdens de workshop worden er doelen vastgesteld voor het te
    realiseren project.

# Opdracht 2 --- Deliverable 2: Debrief Workshop

## Opdracht

Nadat de workshop plaatsgevonden heeft, schrijf je met je team een
debrief waarin je beschrijft wat er is *besproken* tijdens de workshop,
welke *beslissingen* er genomen zijn en welke *acties* er door het team
of de opdrachtgever ondernomen worden.

## Randvoorwaarden

De debrief is een document, waarin je de volgende dingen benoemd:

-   Wat is er besproken tijdens de workshop?

-   Welke beslissingen zijn er genomen tijdens de workshop?

-   Wie gaat er met welke acties aan de slag?

## Deadline

De debrief post je uiterlijk op vrijdag in week 3 in MS Teams. Voor dit
jaar is dat **vrijdag 17 september** om **12:00**.

## Opleveren

Je levert de debrief op als pdf-file in de bestanden van je team kanaal
in MS Teams.

## Toetsing

De debrief van de Workshop wordt op de volgende criteria formatief
getoetst:

-   De debriefing van de workshop benoemt de resultaten van de workshop

-   De beslissingen die genomen zijn tijdens de workshop

-   De acties die daar voor de verschillende leden van het team en de
    opdrachtgever uit voortkomen.

# Opdracht 2 --- Deliverable 3: Rapportage Workshop

## Opdracht

In de workshop zijn ,als het goed is, een aantal belangrijke inzichten
omtrent de opdrachtgever en de gebruiker benoemd. Daarom is het van
groot belang dat je deze goed documenteert, en met je team een duidelijk
vertrekpunt maakt om aan het project te starten. Je zult moeten laten
zien dat je duidelijk voor ogen hebt, welke fundamentele inzichten in
mens, product en business je zult gaan moeten onderzoeken in de
discovery fase om van jouw project een succes te maken.

In het verslag laat je met behulp van foto's, schetsen en andere
visualisaties zien dat je in staat bent geweest om duidelijk de
verwachtingen van jouw team en je opdrachtgever op elkaar af te stemmen,
de doelen voor het project te benoemen en het uiteindelijke product te
positioneren in relatie tot andere activiteiten van de klant en de
gebruiker.

## Randvoorwaarden

Het document wat je oplevert als rapportage van de workshop dient aan de
volgende voorwaarden te voldoen:

-   A4 staand of liggend formaat

-   Het verslag benoemt de doelen die je tijdens de workshop opgesteld
    hebt.

-   Het verslag bevat de stakeholder map die je samen met de
    opdrachtgever gerealiseerd hebt.

-   Het verslag is visueel één geheel en ziet er verzorgd uit.

## Deadline

De deadline voor de rapportage over de workshop is **dinsdag 21 september** in week 4. Je post het verslag in de bestanden van je
team kanaal in MS Teams, zodat het voor je begeleidend docent
beschikbaar is.

## Opleveren

Je levert het document op als file in de bestanden van je team kanaal in
MS Teams als PDF.
  

## Toetsing

Het rapport over de workshop vormt onderdeel van de productbeoordeling
van het project, en wordt daarom summatief getoetst op de volgende
criteria:

### 1 - Verwachtingen, doelen en positionering.

In het verslag van de workshop laat het team zien dat ze in staat
geweest zijn om duidelijk de verwachtingen van het team en de
opdrachtgever op elkaar af te stemmen, de doelen voor het project te
benoemen en het uiteindelijke product te positioneren in relatie tot
andere activiteiten van de klant en de gebruiker.

### 2 - Zichtbaar maken van het ontwerpprobleem

In het verslag van de workshop maakt het team duidelijk dat ze het
ontwerpprobleem voor ogen hebben en kunnen ze aangeven welke
fundamentele inzichten in mens, product, en business ze moeten beheersen
om het ontwerpprobleem goed op te kunnen lossen.

[UX Studio 1 - Opdracht 2 Kickoff Workshop (incl deliverables) (PDF)](UX Studio 1 - Opdracht 2 Kickoff Workshop (incl deliverables).pdf){: .btn }