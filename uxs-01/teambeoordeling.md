---
layout: default
title: Teambeoordeling - Discovery & Ideation
parent: UX Studio I
permalink: /uxs-01/teambeoordeling.html

---

1. TOC
{:toc}

# Inleiding

In de week na de concept presentaties vindt de teambeoordeling plaats.
Tijdens deze teambeoordeling wordt er met je ontwerpteam een assessment
afgenomen waarbij vastgesteld wordt hoe jullie gedurende het kwartaal
gefunctioneerd hebben.


# Toetscriteria

De belangrijkste punten zijn:

-   De individuele bijdragen van de teamleden.

-   Het functioneren van het team aan de hand van de peer beoordelingen
    en observaties van de begeleidende docent.

-   De relatie met de opdrachtgever en de wijze waarop het team daar mee
    is omgegaan.

Vooraf aan de teambeoordeling ontvang je in je Teams een link, naar de
peer beoordelingsformulieren. Deze vul je voor de deadline **vrijdag 29
oktober** om **12:00**. Je doet een uitspraak over het functioneren van
je teammates op de volgende onderdelen:

-   Tijdsbesteding (heeft je teammate in jouw ogen voldoende tijd
    besteed aan het project?)

-   Samenwerking en Communicatie (hoe heeft jouw teammate met het team
    gecommuniceerd, en hoe was de samenwerking?)

-   Kwaliteit en Creativiteit (Wat is jouw oordeel over de kwaliteit van
    het werk van je teammate, en hoe kijk je tegen zijn of haar
    creatieve vermogens aan?)

De peerbeoordeling wordt door de begeleidend docent voorafgaand aan het
team assessment gelezen en wordt besproken tijdens het assessment.

De team assessments vinden plaats op **woensdag 3 november** of
**donderdag 4 november** gedurende een dagdeel. Alle ontwerpteams zijn
gedurende een dagdeel aanwezig om de assessments bij te wonen. Het
assessment wordt afgenomen door een panel van project docenten en
eventuele externen. Om het assessment voor iedereen zo vloeiend mogelijk
te laten verlopen, is het van belang dat je deze voor de deadline
inlevert (**vrijdag 29 oktober** om **12:00**), de
assessment-presentatie beschikbaar maakt via Teams. Alle presentaties
worden vervolgens verzameld en achter elkaar klaargezet, zodat het
assessment spoedig kan verlopen. Je kunt de presentatie aanleveren in
powerpoint, keynote of pdf (vergeet geen fonts, afbeeldingen en andere
externe afhankelijkheden toe te voegen!)


# Het Team Assessment

Het team assessment bestaat uit twee onderdelen. Een presentatie van 10
minuten waarin de teamleden individueel uiteenzetten hoe ze gewerkt
hebben. Hiertoe selecteer je uit het werk wat je dit kwartaal
geproduceerd hebt, een of meer onderdelen waarmee je aangeeft hoe jij
individueel in het team gefunctioneerd hebt. Reflecteer hierbij op de
motivatie die je aan het begin van het kwartaal hebt ingeleverd, en of
je de doelen die je voor jezelf gesteld hebt, hebt behaald.

Vervolgens volgt er een vragensessie van 10 minuten met de begeleidende
docenten over de verschillende verantwoordelijkheden binnen het team en
hoe die door het team ingevuld zijn. Hierbij worden de volgende criteria
gehanteerd:

### User Research & Testing

#### Vaststelling doelstellingen

Aan de hand van de kick-off workshop en verdere communicatie met de
opdrachtgever omtrent het project is er consequent vastgesteld wat de
doelstellingen zijn die met het project behaald moeten worden. Naarmate
het project vorderde zijn de doelstellingen bijgesteld en scherper
geformuleerd.

#### Probleem context identificeren

Er is uitgebreid aandacht besteed aan het vaststellen van de
probleemcontext van zowel de opdrachtgever als de mogelijke doelgroepen.
Deze komen terug in het onderzoeksverslag en in de concepten die
gepresenteerd zijn in de presentatie van de discoveryfase.

#### Testen oplossingsrichtingen

De verschillende oplossingsrichtingen die gegenereerd zijn in de
ideation fase zijn getest met de doelgroep. Op basis van de
testresultaten is het meest kansrijke concept geselecteerd. Hierbij is
er een afweging gemaakt tussen de belangen van de opdrachtgever en de
behoeftes van de gebruiker.

### Visual Design

#### Visueel Onderzoek

In de onderzoeksfase is uitgebreid aandacht geweest voor de wijze waarop
het merk en de producten van de opdrachtgever zich presenteert aan de
klant. Door de eindverantwoordelijke voor het visuele ontwerp van het
team is op visuele wijze inzichtelijk gemaakt hoe het ontwerp van het
ontwerpteam hierbij aan dient te sluiten.

#### Vormentaal

Voor de concepten die door het team bedacht zijn, is een uitgebreide
vormstudie gedaan, waardoor duidelijk geworden is op welke wijze het
visuele ontwerp van het te realiseren eindproduct goed kan aansluiten
bij de beleving van het merk en de eindgebruiker.

#### Visuele Verzorging Deelproducten

De deelproducten die door het team opgeleverd zijn, zijn allemaal
visueel verzorgd opgeleverd, met uitgebreide aandacht voor vormgeving en
typografie.

### Interaction Design

#### User Research

De eindverantwoordelijke voor het interactie ontwerp heeft voor het team
een uitgebreid profiel opgebouwd van de toekomstige gebruiker door het
toepassen van verschillende methodes voor gebruikersonderzoek.

#### User Insight

Op basis van het gebruikersonderzoek zijn er een aantal human-centered
ontwerpprincipes afgeleid die het uitgangspunt vormen bij het realiseren
van de concept-prototypes.

#### Geschetste Interacties

De uitwerking van de interacties in het product/dienst sluiten aan bij
de resultaten uit het gebruikersonderzoek. Hierbij is aandacht besteed
aan de structuur van de informatie, de logica van de verschillende
interacties om de eindgebruiker zo veel mogelijk te ondersteunen in het
uitvoeren van een taak.
 

### Creative Technologies & Prototyping

#### Verkennen

Met behulp van de prototypes en inzichten uit bestaande oplossingen zijn
verschillende concepten verkend. Hierbij is aandacht geweest voor de
wijze waarop de gebruiker het potentiÃ«le product gaat gebruiken, wat
mogelijke obstakels zijn, en waar de uitwerking aangescherpt kan worden.

#### Overtuigen

De prototypes zijn dermate doorontwikkeld dat ze overtuigen en dat het
concept waar het prototype een belichaming van is, levensvatbaar is. De
prototypes kennen een mate van realisme waardoor het voor de
toeschouwers of gebruikers ervan een duidelijk beeld schept van hoe het
eindproduct er uit zal gaan zien.

#### Testen prototypes

De gerealiseerde prototypes zijn getest met gebruikers die uit de
doelgroep van het concept komen. De prototypes zijn zo gemaakt, dat het
teamlid die verantwoordelijk is voor user research & testing het met de
doelgroep kan testen.


## Teamwork

Daarnaast wordt ieder teamlid beoordeeld op de onderstaande criteria:

### Houding

Je hebt doortastend gecommuniceerd met de opdrachtgever en andere
stakeholders, bent in staat geweest om tegenslagen te verwerken en om te
gaan met kritiek en feedback van de opdrachtgever en projectbegeleider.

### Professionaliteit

Gedurende het project heb je je opgesteld als een junior professional en
de daarbij behorende taken naar vermogen uitgevoerd. Je levert je werk
foutloos, op tijd en verzorgd op.
