---
layout: default
title: Productbeoordeling - Discovery & Ideation
parent: UX Studio I
permalink: /uxs-01/productbeoordeling

---

1. TOC
{:toc}

# Inleiding

Bij de conceptpresentatie vindt ook de productbeoordeling plaats.
Tijdens deze beoordeling worden de uitkomsten van de discovery en
ideation fase samen met de opdrachtgever beoordeeld. Deze beoordeling
vormt de helft van je eindcijfer. Tijdens de team-assessment in week 9
wordt je individuele bijdrage aan het eindresultaat getoetst. Het
gemiddelde van deze twee cijfers vormt je eindcijfer voor het project
gedurende dit kwartaal.

## Toetscriteria

Tijdens de productbeoordeling wordt jullie werk op de volgende criteria
getoetst:

### Rapportage workshop 

#### Verwachtingen, doelen en positionering. 

In het verslag van de workshop laat het team zien dat ze in staat
geweest zijn om duidelijk de verwachtingen van het team en de
opdrachtgever op elkaar af te stemmen, de doelen voor het project te
benoemen en het uiteindelijke product te positioneren in relatie tot
andere activiteiten van de klant en de gebruiker.

#### Zichtbaar maken van het ontwerpprobleem 

In het verslag van de workshop maakt het team duidelijk dat ze het
ontwerpprobleem voor ogen hebben en kunnen ze aangeven welke
fundamentele inzichten in mens, product, en business ze moeten beheersen
om het ontwerpprobleem goed op te kunnen lossen.

### Onderzoeksverslag 

#### Merkbeleving en Business 

In het onderzoeksverslag wordt in woord en beeld beschreven welke
elementen van belang zijn voor een passende merkbeleving van het product
bij de eindgebruiker. Daarnaast wordt benoemd wat het businessmodel is
dat de klant probeert te bereiken met het te realiseren product.

#### Gebruikers Inzicht 

Het team heeft de context van de gebruikssituatie goed geïdentificeerd
en onderzocht. In het onderzoeksverslag worden de inzichten benoemd die
het ontwerpteam opgedaan heeft in de gebruiker en hoe deze van invloed
zijn op de visie voor het te realiseren concept.

#### Het potentiële product en technieken om het te realiseren

Er is onderzocht hoe de prototypes van potentiële concepten gerealiseerd
kunnen worden en welke technieken daarvoor nodig zijn. Deze technieken
zijn getoetst op haalbaarheid en kunnen ook door het ontwerpteam
gebruikt en uitgewerkt worden.

### Conceptpresentatie & Prototypes 

#### Het Idee 

Het concept is origineel en vernieuwend, er is een duidelijke samenhang
tussen de doelen gesteld in de briefing en het concept, het product
sluit aan bij zowel de doelgroep als de opdrachtgever.

#### Verbeelden 

Het concept is "tastbaar" gemaakt met prikkelende visualisaties,
schetsen en andere technieken. Deze zijn toegepast om de ideeën,
problemen en mogelijke uitkomsten inzichtelijk te maken en te delen.

#### Uitwerking van de prototypes

Er zijn van de drie verschillende concepten low-fi prototypes
gerealiseerd die demonstreren hoe ze het ontwerpprobleem mogelijk kunnen
oplossen. Met deze prototypes is al te benoemen hoe de prototypes in de
context van de gebruikerswereld een rol gaan spelen.

### Teamwork

#### Presentatie 

De presentatie heeft een duidelijke opbouw en is visueel ondersteund, de
kwaliteit van de antwoorden is overtuigend, het team presenteert zich
als junior ontwerpers.

#### Professionaliteit

Het team heeft doortastend gecommuniceerd met de opdrachtgever en andere
stakeholders, is in staat geweest om tegenslagen te verwerken en om te
gaan met kritiek en feedback van opdrachtgever en projectbegeleider.
