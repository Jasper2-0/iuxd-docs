---
layout: default
title: 2. Workshop
parent: Becoming a Digital Designer I
permalink: /bdd-01-o1-deliverable-1.html

---

# Deliverable 1: Workshop

Je ontwikkelt een workshop van 60 minuten, bestaande uit vier onderdelen:

### Presentatie (20 minuten)
In een intensieve presentatie van 20 minuten presenteren jullie aan je workshopdeelnemers de belangrijkste antwoorden op de door jullie onderzochte vragen omtrent het onderwerp. Hierbij besteden jullie in het bijzonder aandacht aan de rol in het ontwerpproces en de totstandkoming van de beroepsproducten of activiteiten die bij het onderwerp horen.

### Voorbeelduitwerking (10 minuten)
Op basis van de informatie die je hebt verzameld en bestudeerd maak je een voorbeelduitwerking van het beroepsproduct wat hoort bij het door jullie gekozen onderwerp. Indien je onderwerp niet een concrete deliverable heeft die een rol speelt in het ontwerpproces, maar een activiteit is met respondenten (zoals bijvoorbeeld card sorting, of een usability test) maak je een filmpje waarin je de activiteit demonstreert. Je bespreekt de voorbeelduitwerking met de deelnemers van de workshop. In het bijzonder besteed je aandacht aan de kwaliteitskenmerken van een goed uitgewerkte deliverable, wie er allemaal met het beroepsproduct aan de slag moet tijdens het ontwerpproces en wat de belangrijkste resources (boeken, artikelen, etc) zijn als je met deze methode aan de slag gaat.

### Oefening (20 minuten)
Het grootste deel van de workshop besteed je aan een oefening waarbij de deelnemers van jou workshop aan de slag gaan met het uitwerken van de door jou gepresenteerde onderwerp. Uiteraard kun je hiervoor met geprepareerde materialen werken (als je bijvoorbeeld prototyping met Principle gaat doen, zorg dan dat de interface-schermen alvast gemaakt zijn, etc etc.)

### Discussie (10 minuten)
Na de presentatie en de bespreking van de voorbeelduitwerking ga je met je deelnemers in discussie. Zij hebben zich ook ingelezen in jouw onderwerp, en zullen proberen om jouw workshop onderuit te halen. Je neemt deze discussie op met behulp van een voicerecorder (zoals bijvoorbeeld aanwezig is op je smartphone).

### Deadline
De deadline voor oplevering is maandag 2 november in week 9 om 23:59:59.

### Opleveren
Je levert een PDF-file op van de presentatie die je gebruikt hebt bij je workshop met de volgende filename:

`[Naam van je onderwerp]_ Workshop_ Van_der_Ven_Jeroen_0757136.pdf`

Je post deze PDF in jullie eigen map in het ‘Becoming a Digital Designer’ Teams kanaal.

Daarnaast lever je een MP3 (of MP4) op van de met jouw deelnemers gevoerde discussie. 
`[Naam van je onderwerp]_ Workshop_ Van_der_Ven_Jeroen_0757136.mp3 / .mp4`

Je post deze MP3/MP4 in het ‘Becoming a Digital Designer’ Teams kanaal.

### Toetsing

De workshop wordt aan de hand van de volgende criteria getoetst:

#### Uitwerking workshoppresentatie

De presentatie behandelt het uitwerken van één specifiek onderwerp wat gerelateerd is aan het ontwerpen van interactieve producten of diensten. Hierbij komende de achtergronden van het onderwerp aan bod, en wordt aan de deelnemers van de workshop aan de hand van een voorbeelduitwerking aangeleerd hoe ze de beroepsproducten maken die bij dit onderwerp passen. 

#### Workshop discussie
Tijdens de discussie wordt besproken op welke wijze de deelnemers de workshop ervaren hebben en wat eventuele verbeter- of aandachtspunten zijn.