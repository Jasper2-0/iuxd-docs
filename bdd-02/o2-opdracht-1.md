---
layout: default
title: Opdracht 1 - Workshop 2.0
parent: Becoming a Digital Designer II
permalink: /bdd-02/o2-opdracht-1.html

---

1. TOC
{:toc}

---

# Opdracht 1 - Workshop 2.0

De eerste deliverable voor deze periode is een verbeterplan. Het verbeterplan is een document (1 A4) waarin je, samen met je duo partner, puntsgewijs uiteenzet wat er verbetert kan worden aan de workshop. Wees hierbij eerlijk (nee, de eerste versie van je workshop was niet perfect). Denk ook even na over de workshops die je gevolgd hebt, wat deden je collega-studenten goed? Waar kwamen zij mee tijdens hun workshops waar je zelf niet aan gedacht had? Wat zijn de plekken waar je, om maar snel even een resultaat te hebben, de kantjes ervan afgelopen hebt? Heb je werk van anderen gebruikt of aangepast zonder dat netjes te vermelden? 

Grofweg vallen de verbeteringen die je moet doen tijdens deze tweede iteratie uiteen in drie soorten verbeteringen: 
	- Verbeteringen aan de inhoud van de workshop en de voorbeelduitwerking. 
	- Verbeteringen aan de vorm/flow van de workshop en de voorbeelduitwerking.
	- Verbeteringen aan de uitwerking/ontwerp van de workshop. 

---

## Deliverable 1 - Verbeterplan 
De eerste deliverable voor deze sprint is een verbeterplan op 1 A4 waarop je de verbeteringen van de workshop en voorbeelduitwerking beschrijft, op het gebied van inhoud, vorm, uitwerking en implementatie. Dit verbeterplan vormt de basis voor de verbeteringen die je doorvoert in versie 2 van de workshop en in versie 2 van de voorbeelduitwerking. 

### Randvoorwaarden
- Je beschrijft wat er verbeterd moet worden aan de inhoud van de workshop en de voorbeelduitwerking.
- Je beschrijft wat er verbeterd moet worden aan de vorm/flow van de workshop en voorbeelduitwerking.
- Je beschrijft wat er verbeterd moet worden aan de uitwerking/ontwerp van de workshop.

### Deadline
De deadline voor oplevering van het verbeterplan is **vrijdag 26 november in week 2 om 23:59**.

### Opleveren
Je levert een PDF-file op van het verbeterplan met de volgende filename: 

`[Naam van je onderwerp]_Verbeterplan_Teamnaam.pdf`

Je post deze PDF in jullie eigen map in het ‘Becoming a Digital Designer’ Teams kanaal. 

### Toetsing
Het verbeterplan wordt aan de hand van de volgende criteria getoetst: 

#### Uitwerking verbeterplan
Het verbeterplan beschrijft de verbeteringen die moeten worden doorgevoerd aan de inhoud, vorm/flow en uitwerking/ontwerp van de workshop en biedt duidelijke aanknopingspunten voor de te realiseren verbeteringen.

---

## Deliverable 2 - Workshoppresentatie 2.0, Peer Review Formulieren & Changelog
Vervolgens ga je op dinsdag middag 30 november je workshop een tweede keer geven. Dit doe je met nieuwe deelnemers uit het tweede jaar van de opleiding CMD. Op basis van het verbeterplan dat je hebt gemaakt ga je aan de slag met je workshop. Wat ging er de eerste keer niet goed? Wat kan er beter? Waar kan je nu de tijd voor nemen om even goed aan te pakken? Welke feedback kreeg je in de eerste ronde die je nu kunt verwerken?

Wederom ga je een workshop van 60 minuten geven. Kijk goed naar de vorm en opbouw. Wat laat je hetzelfde en wat pas je aan? Documenteer je verbeteringen in een ‘Change Log’. Dit document geeft een kort overzicht van wat er verandert en verbeterd is aan je workshoppresentatie. Dit document lever je op met versie 2 van je workshoppresentatie. 

### Randvoorwaarden
De randvoorwaarden voor de workshoppresentatie zijn identiek aan die uit de eerste versie van je workshop (presentatie, oefening, discussie, peer review formulieren). Daar komt uiteraard de ‘change log’ bij.

### Deadline
De deadline voor oplevering van de presentatie, peer review formulieren en de discussie is **dinsdag 7 december om 23:59**.

### Opleveren
Je levert een PDF-file op van de presentatie die je gebruikt hebt bij je workshop met de volgende filename: 

`[Naam van je onderwerp]_Workshop_Teamnaam.pdf`

Je post deze PDF in jullie eigen map in het ‘Becoming a Digital Designer’ Teams kanaal. 

Je levert je changelog van de workshop op als een PDF bestand met de volgende filename: 

`[Naam van de onderwerp]_Changelog_Workshop_2.0_Teamnaam.zip`

Daarnaast lever je een MP3 (of MP4) op van de met jouw deelnemers gevoerde discussie. 

`[Naam van je onderwerp]_Discussie_Teamnaam.mp3 / .mp4`

Je post deze MP3/MP4 in jullie eigen map in het ‘Becoming a Digital Designer’ Teams kanaal.

### Toetsing
De workshop wordt aan de hand van de volgende criteria getoetst: 

#### Uitwerking workshoppresentatie 
De presentatie behandelt het uitwerken van één specifiek onderwerp wat gerelateerd is aan het ontwerpen van interactieve producten of diensten. Hierbij komende de achtergronden van het onderwerp aan bod, en wordt aan de deelnemers van de workshop aan de hand van een voorbeelduitwerking aangeleerd hoe ze de beroepsproducten maken die bij dit onderwerp passen. 

#### Workshop Discussie 
Tijdens de discussie wordt besproken op welke wijze de deelnemers de workshop ervaren hebben en wat eventuele verbeter- of aandachtspunten zijn. 

---

## Deliverable 3 - Voorbeelduitwerking 2.0 & Changelog 
Naast de workshop verbeter je ook de voorbeelduitwerking van de deliverable uit die bij jouw onderwerp hoort. In deze voorbeelduitwerking laat je zien hoe en wat de belangrijkste kwaliteitskenmerken zijn van de deliverable, en hoe je dit voorbeeld uitwerkt met een softwarepakket als OmniGraffle, of Axure, Sketch, Flinto, Keynote, Framer, Figma, etc.

Ook hierbij lever je een changelog op als PDF; wat heb je veranderd/verbeterd? 

### Randvoorwaarden 
De randvoorwaarden voor de voorbeelduitwerking zijn identiek aan die van de eerste workshop. Daar komt uiteraard de ‘changelog’ bij. 

### Deadline
De deadline voor oplevering is **dinsdag 7 december om 23:59**. 

### Opleveren
Je levert je voorbeelduitwerking op in een ZIP bestand met de volgende filename: 

`[Naam van de onderwerp]_Voorbeelduitwerking_2.0_Teamnaam.zip`

Je post deze ZIP-file in jullie eigen map in het ‘Becoming a Digital Designer’ Teams kanaal. 

Indien je onderwerp niet een specifieke deliverable heeft, maar wel een activiteit omvat (zoals bijvoorbeeld card-sorting), upload je een filmpje waarin je de activiteit demonstreert. Dit filmpje lever je in in MP4 formaat. 

Je post deze MP4-file in jullie eigen map in het ‘Becoming a Digital Designer’ Teams kanaal.

Je levert je changelog van de voorbeelduitwerking op als een PDF bestand met de volgende filename: 

`[Naam van de onderwerp]_Changelog_Voorbeelduitwerking_2.0_Teamnaam.zip`

### Toetsing
De voorbeelduitwerking wordt aan de hand van de volgende criteria getoetst: 

#### Onderbouwing aan de hand van onderzoek 
De uitgewerkte deliverable onderbouw je aan de hand van het onderzoek wat je gedaan hebt naar jouw ontwerpmethode. 

#### Kwaliteitseisen deliverable
Je voorbeelduitwerking is een voorbeeld van een kwalitatief hoogwaardige uitwerking van deze deliverable. Hierbij demonstreer je hoe jouw voorbeeld uitwerking voldoet aan de kwaliteitscriteria van een goed voorbeeld.